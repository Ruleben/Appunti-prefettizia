---
aliases:
  - situazioni giuridiche
  - diritti soggettivi
  - interessi legittimi
  - diritto assoluto
  - diritto relativo
  - diritti assoluti
  - diritti relativi
tags:
  - ConcettiGenerali
---

Le situazioni giuridiche si dividono in due categorie principali: private e pubbliche.  
Il diritto pubblico include al suo interno il diritto costituzionale ed il diritto amministrativo; in questo contesto si inserisce la distinzione tra diritti soggettivi e interessi legittimi. 

# Diritti soggettivi
I diritti soggettivi nascono come **libertà negative** – ossia come libertà del cittadino dallo Stato, ossia dal non essere sottoposto a ingerenze da parte dello Stato nella propria vita privata (libertà di circolazione, libertà di domicilio, libertà di corrispondenza).[^1]  
Questi diritti possono essere oggetto di limitazione solo a fronte di preponderanti interessi pubblici, e solo tramite legge -- essendo i diritti fondamentali sottoposti a riserva di legge (seppure relativa). [[ORDINANZE CONTINGIBILI ED URGENTI (1).pdf]]

Oltre a quelli "pubblici", esistono i diritti soggettivi "privati", che non sono rivendicati dal singolo nei confronti dello Stato, ma nei confronti degli altri individui (c.d. effetto *erga omnes* del diritto) -- come, ad esempio, il [[Proprietà|diritto di proprietà]], che prevede l'esclusione da tale diritto di tutti gli altri membri della comunità. 

## Situazioni giuridiche assolute
Elemento distintivo delle situazioni giuridiche assolute è il **principio del *neminem ledere***, che si traduce in un **generale divieto di interferire con il godimento del diritto da parte del titolare dello stesso**; la violazione di questo divieto comporta il configurarsi di una [[Responsabilità aquilana|responsabilità soggettiva di tipo aquiliano]] (*ex* art. 2043 c.c.) in capo al "reo". 

## Situazioni giuridiche relative
I diritti soggettivi "relativi" fanno riferimento principalmente a situazioni di tipo *relazionale*, in genere biunivoco, tra soggetti -- quali possono essere [[contratti]] e [[obbligazioni]] -- e la loro efficacia è limitata ai soggetti che compongono il rapporto giuridico ("il contratto fa legge tra le parti"). Gli altri soggetti dell'ordinamento devono limitarsi a **non impedire al creditore l'ottenimento del proprio credito**. 

La tutela di questi diritti è rimessa alle disposizioni in merito a [[Responsabilità contrattuale]] e [[precontrattuale]] ([[LA NATURA DELLA RSPONSABILITA PRECONTRATTUALE.pdf]]) e [[inadempimento]]; a queste forme di tutela si è aggiunta, con la [sentenza Meroni](https://elearning.unite.it/pluginfile.php/149166/mod_resource/content/1/SSUU_174-1971.pdf) la previsione della tutela aquiliana per il credito.

[^1]: Sono diritti garantiti dalla Costituzione, e lo Stato può limitarli solo entro i limiti previsti dalla Costituzione stessa. 