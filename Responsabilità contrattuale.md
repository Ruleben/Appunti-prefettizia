
---
Argomento: [[obbligazioni]] [[obbligazioni/[[[[adempimento]]]]]] [[contratti]] [[responsabilit]]à 
Stato di avanzamento: [[Completamento/ok]]  
Titolo: La responsabilità contrattuale
---

# La responsabilità contrattuale
Il **debitore** può essere esonerato dall’obbligo di adempiere la propria prestazione **solo nel caso in cui questa divenga impossibile per causa a lui non imputabile**; se l’impossibilità è dovuta invece ad altre cause, il debitore è comunque tenuto all’[[Adempimento|adempimento]] *non appena possibile* ([[Impossibilità sopravvenuta#Impossibilità temporanea|adempimento tardivo]]) o al *risarcimento del danno* provocato al creditore. 

Tale obbligo risarcitorio è detto impropriamente **responsabilità contrattuale**, e differisce in base al **tipo di indampiemento**: se [[Impossibilità sopravvenuta#Impossibilità totale|totale]], **la prestazione risarcitoria equivarrà alla prestazione dovuta**; se [[Impossibilità sopravvenuta#Impossibilità parziale|parziale]], **oltre alla prestazione ancora possibile sarà dovuto il risarcimento**. 

Di regola, è necessario distinguere tra i casi in cui l’indamempimento è imputabile a cause di *impossibilità della prestazione* non imputabili al debitore (con conseguente **esonero del debitore**) e i casi in cui l’[[Inadempimento]] è invece dovuto *a colpa o dolo del debitore*. L’[[Codice Civile#Art 1218 - Responsabilità del debitore 1 https www ipsoa it codici cc l4 t1 nota1|art. 1218 c.c.]] non fornisce (secondo l’interpretazione attuale) un criterio in base al quale individuare l’esistenza o meno della colpa del debitore, ma rinvia a tutta una serie di **criteri da applicare caso per caso**. 

## Responsabilità per colpa
In molti casi, il debitore è tenuto al rispetto di **standard di diligenza, perizia e prudenza** nell’[[Adempimento|adempimento]] dell’obbligazione, ed il mancato rispetto di questi obblighi ne configura la c.d. *responsabilità per colpa*; un esempio titpico di obbligazioni per le quali vale tale tipologia di responsabilità sono le c.d. *[[04, Tipi di obbligazione#Obbligazioni di mezzi|obbligazioni di mezzi]]*. In questo caso si pone però il problema di quale sia *il grado di diligenza concretamente richiesto*, stante che il minimo previsto per legge è la c.d. *diligenza del buon padre di famiglia*. 

La questione è parzialmente risolta dalla previsione di **differenti gradazioni di responsabilità** in base alla *tipologia di soggetto* obbligato e/o *tipologia di prestazione richiesta* ([[Codice Civile#Art 1176 - Diligenza nell'adempimento|art. 1176 c.c.]]):
- **Operatore professionale.** In questo caso è richiesto un grado di diligenza e di perizia *superiore* rispetto a quella prevista per un operatore occasionale. 
- **Soggetto dotato di specifiche competenze.** *ibidem*
- **Prestazione a titolo gratuito.** Per le prestazioni a titolo gratuito è possibile chiedere *un impegno meno gravoso rispetto a chi effettua la prestazione a pagamento*; non vi è tuttavia attenuazione della diligenza richiesta qualora ciò possa **influire sui valori fondamentali della persona**.[^1] 
- **Professionista intellettuale impegnato nella soluzione di problemi di particolare complessità.** Questa particolare fattispecie prevede che il soggetto risponda ***solo* per dolo o per colpa grave**. 

## Responsabilità oggettiva
Nell’ambito della responsabilità contrattuale è prevista una ampia casistica di di situazioni in cui **il debitore non può esonerarsi dalle proprie responsabilità**, anche se non è a lui imputabile di *negligenza, imperizia o imprudenza*. L’unica possibilità che ha per liberarsi è dimostrare che **l’[[Inadempimento]] sia stato causato da sopravvenienze non prevedibili né contenibili con condotte esigibili dal debitore stesso** (c.d. *sforzo esigibile*).

Ricadono in questa tipologia di responsabilità **le obbligazioni assunte dall’imprenditore** nei confronti dell’utente per i c.d. *rischi tipici*, ossia *prevedibili e calcolabili, connessi alla propria attività* – es. il vettore di trasporto cose è responsabile per ogni tipo di avaria o smarrimento che non sia dovuto ad un imprevedibile *[[caso fortuito]]*, esultante dalla sfera di prevedibilità da parte del vettore stesso. 

Nella medesima casistica ricade **l’obbligo di consegnare una certa quantità di cose generiche** (ossia individuate per il loro *genus*): in tal caso, il debitore è tenuto ad organizzare la prestazione, e questa **sarà sempre possibile** (*genus nunquam perit*); anche in questo caso,  non si configura responsabilità in capo al debitore solo in caso di evento fortuito ed imprevedibile che renda impossibile la prestazione. 

Infine, si configura la responsabilità oggettiva in capo al **debitore che si avvalga di terzi (*ausiliari*) per l’[[Adempimento|adempimento]] della propria prestazione**, e questa divenga impossibile *per colpa o dolo di questi*, a prescindere dalle responsabilità derivanti dalla scelta effettuata nell’individuazione degli ausiliari e dal dovere di vigilanza su di loro. 

## L’onere della prova nella dimostrazione dell’[[inadempimento]]
[[elementiprobatori]] [[onereprobatorio]]

Il creditore, al momento della citazione in giudizio per **l’[[Adempimento|adempimento]] del debito** e/o per **l’ottenimento del risarcimento del danno**, è tenuto a dimostare (*ex* art. 2697 c.c.) **unicamente prova del proprio credito**, allegando *eventualmente* prova dell’[[Inadempimento]] da parte del debitore. **L’onere della prova è quindi rovesciato sul debitore**, cui spetta fornire (*con ogni mezzo*) prova del proprio corretto [[Adempimento|adempimento]], o delle circostanze che hanno determinato l’impossibilità dello stesso (c.d. cause di giustificazione). 

Grava, viceversa, **sul creditore** l’onere di dimostrare l’avvenuto [[inadempimento]] nel caso di *[[01. Elementi del rapporto obbligatorio#Non facere|prestazione negativa]]* (obbligo di *non facere*, o *non dare*), nonché dell’*eventuale danno subito a causa dell’[[inadempimento]]* (qualunque esso sia. )

[^1]: Ad esempio, il dare un passaggio ad un amico (prestazione di trasporto a titolo gratuito) non presuppone una minore diligenza e attenzione alla guida rispetto a quella di un autista professionale (es. tassista). 